	
Musica Commerciale.. Cosa vuole dirci Jake? 

Conosco artisticamente Jake dai primi anni del 2000. La scena italiana era tutt'altra cosa rispetto ad oggi,  in giro c'era poca gente o più probabilmente molta meno gente riusciva e estendere il suo bacino d'utenza fuori dai confini delle rispettive città (youtube e in generale i social network erano ancora nella fase del concepimento) in tutto questo i Club Dogo suonavo già come innovatori del genere e non vi nascondo che Jake è stato per anni il mio mc preferito in assoluto.


Dove sono arrivati oggi i Dogo e soprattutto come ci sono arrivati lo sapete tutti, ed aldilà delle critiche è un dato di fatto che siano un
gruppo MAINSTREAM conosciuto anche da chi non è un cultore del genere.

 

Non è assolutamente facile per me oggi recensire "Musica Commerciale". E' un disco che mi ha confuso molto, mi ha fatto pensare.

 

Questo progetto era nell'aria, circolavano indiscrezioni da tempo sull'attesissimo album solista fino a che, poco più di un mese fa, è stato lo stesso Jake ad annunciare il suo primo singolo: la titletrack "Musica Commerciale"

Il disco è abbastanza monotematico.. Jake vuole spiegare alla gente che lo ascolta che ha fatto certe scelte nella vita per questioni di comodo, fa un certo tipo di musica perchè può assicurarsi un guadagno maggiore ma che, in fondo, se facesse quello che sa realmente fare potrebbe chiudere la bocca a parte dei rapper o pseudotali che gli danno addosso.


Vero, probabilmente, ma alla fine dei conti chi può dirlo?, lui continua a fare le sue cose e ci sarà sempre chi continua criticare e chi continua a dire che spacca.

 

L'italia è figlia di una cultura musicale totalmente sbagliata. L'italia è quel posto in cui un artista deve decidere se rimanere se stesso e fare la fame oppure mettersi a fare musica che piace a un pubblico più vasto per assicurarsi uno stipendio.


Ma l'italia è anche quel posto dove il pubblico decide se spacchi o no in base ai soldi che fai. se sei un poveraccio allora spacchi, se fai due spicci sei un venduto senza credibilità.


Non è facile recensire un album come questo con la storia artistica che Jake ha alle spalle. Vi consiglio di ascoltarlo, ascoltate tutto sempre e comunque, perchè varrà sempre la pena di farsi una propria idea su qualsiasi cosa! e vi invito a giudicare le cose per come ve le sentite voi, non per come ve le dicono. Ci vuole più meritocrazia, nel bene e nel male.

Grazie Jake, dal disco mi aspettavo molto di più, ma almeno mi hai fatto ragionare su tante cose.