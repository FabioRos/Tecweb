Il Moogfest, festival nato 10 anni or sono per celebrare il pioniere che è stato Bob Moog, e che viene organizzato ad Asherville nel North Carolina tra il 23 ed il 27 di Aprile, ha finalmente svelato il suo programma, che come sempre si dividerà fra giorno e notte. Non ci sono dubbi che ci sarà davvero parecchio da vedere e noi vogliamo darvi qualche assaggio, a partire dai Pet Shop Boys, duo italico che ha scritto la storia dell’electro pop.

E poi lo show 3D dei Kraftwerk, il live degli Chic nella persona di Nile Rodgers, di M.I.A. e di Flying Lotus. E questo è solo un granello di sabbia nella vastità dei nomi in cartellone.

Annunciati anche coloro che saranno i moderatori della parte diurna della rassegna, ed è un piacere essere rappresentati ancora una volta. Oltretutto da un mito come Giorgio Moroder, rientrato a capofitto nel mondo della musica con l’entusiasmo di un ragazzino e la voglia di rimettersi in gioco nonostante il successo già avuto. A coadiuvarlo tra gli altri Laurie Anderson ed il cantante dei Deerhunter Bradford Cox.